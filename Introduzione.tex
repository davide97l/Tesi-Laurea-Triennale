\section{Introduzione}
Negli utili anni la computer vision è diventata un ambito di ricerca molto importante sia nel mondo accademico, sia per le sue applicazioni nel mondo reale. I due sottoproblemi principali nei quali essa si suddivide sono la detection ed il tracking. Il primo problema ha come compito quello di insegnare ad una macchina ad interpretare un'immagine mentre il secondo problema estende lo stesso compito ma nell'ambito dei video, ovvero una sequenza di immagini dette frames. La detection è già ampiamente utilizzata in ambito commerciale per esempio nei sistemi di riconoscimento facciale, riconoscimento lettura di testi, diagnosi mediche, controllo di prodotti industruali, analisi del territorio etc. Il tracking è invece un argomento di ricerca più recente rispetto alla detection e trova applicazione nei sistemi di video-sorveglianza, veicoli a guida autonoma, riconoscimento di azioni etc. tuttavia alcuni di questi sistemi come per esempio i veicoli a guida autonoma non sono ancora maturi.\\

Lo scopo del progetto di stage è stato quello di progettare e realizzare un sistema di riconoscimento e tracciamento di specifici elementi all' interno di un video ad alta risoluzione. Questo progetto ha comportato sfide e complessità aggiuntive rispetto all' analisi degli elementi presenti in una singola foto sia per il fatto che un video è composto da una sequenza di frames anzichè da una singola immagine, sia per il fatto che i frames trattati erano in formato Ultra High Definition (4K) e quindi elaborare l'intero frame in una sola volta sarebbe stato troppo oneroso dal punto di vista computazionale.\\

Riassumendo i tre problemi principali che sono stati affrontati, in ordine sequenziale, sono i seguenti:
\begin{itemize}
\item Frammentazione dell'immagine;
\item Tracciamento degli elementi;
\item Stabilizzazione delle labels degli elementi tracciati.
\end{itemize}
Ognuno dei sotto-problemi è stato analizzato a fondo, ne è stata trovata un' adeguata soluzione ed è stata applicata ai fini di realizzare un prodotto il più performante possibile.

\subsection{Note esplicative}
Allo scopo di evitare ambiguità a lettori esterni, si specifica che all'interno del documento verranno inseriti dei termini con un carattere 'G' come pedice, questo significa che il significato inteso in quella situazione è stato inserito nel Glossario

\subsection{Struttura del documento}
Il documento è organizzato nel seguente modo. Nel capitolo 2 viene fornita una panoramica riguardante l'azienda presso la quale è stata svolta l'attività di stage. Il capitolo 3 analizza i problemi da affrontare e le varie tecniche utilizzate nello stato dell'arte per provare a risolverli. Il capitolo 4 esamina approfonditamente gli algoritmi sviluppati per far fronte ai problemi proposti mentre il capitolo 5 spiega quali tecnologie e strumenti sono stati impiegati per la loro realizzazione. Il capitolo 6 riguarda l'implementazione degli algoritmi ed il 7 ne riporta i risultati ottenuti. Infine sono presenti il Glossario e la Bibliografia.
